---
layout: page
title: Naši lektoři
subtitle: Kdo provází děti tvořením v Jendově dílně
permalink: /lektori/
---

# Naši lektoři

Za každým kroužkem stojí člověk, který děti podporuje, motivuje a pomáhá jim objevovat radost z tvoření. Naši lektoři mají zkušenosti s prací s dětmi a vedou je s klidem, trpělivostí a respektem. Věříme, že bezpečná a přátelská atmosféra je pro děti a mládež ve věku 5–18 let stejně důležitá jako samotná náplň kroužku.

---

## Lenička

<img class="lecturer-photo" src="/img/photos/lektorka_Lenicka.png" alt="Lenička">

Lenička je lektorka, která dětem dává prostor zkoušet, objevovat a mít radost z tvorby – nejen z výsledku. Umí děti povzbudit, když se něco nepovede, a zároveň je jemně vést k trpělivosti a pečlivosti. Díky tomu si děti z kroužků odnášejí nejen výrobky, ale i sebejistotu a chuť tvořit dál.

**Vede kroužky / kurzy:**
- Keramika pro nejmenší (6–12 let)
- Keramika pro větší (12–18 let)
- Recyklo tvoření (6–12 let)
- Tvorba z papíru – základní knižní vazba

---

## Martin Hulík

<img class="lecturer-photo" src="/img/photos/lektor_MartinHulik.png" alt="Martin Hulík">

Martin je nadšenec do elektroniky a nových technologií, věčný bastlíř a (v tom nejlepším slova smyslu) „hračička“ – svět bez skládání, zkoušení a vymýšlení drobných zlepšení si neumí představit. Jako táta dvou předškoláků dobře ví, že u dětí ve věku 5–12 let je nejdůležitější zážitek a radost z objevování.

Na kroužku vede děti krok za krokem, srozumitelně a trpělivě. Dává pozor, aby se děti u techniky cítily jistě a bezpečně, a zároveň si odnesly pocit „já to dokážu sám“.

**Vede kroužek:**
- [Kroužek 3D tisku](/krouzek3dtisku/)
